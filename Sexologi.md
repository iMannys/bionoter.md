Sexologi er alt med seksualitet og biologien bag det. Omhandler primært kønskarakterer, hormoner, celledeling og menstruationscyklussen. 


##### **Kønskarakterer**

*Primære kønskarakterer* er kønsorganer direkte involveret i kønnet formering, altså penis, testikler, livmoder, osv.
*Sekundære kønskarakterer* er anatomiske forskellige, som fx. mænds skæg og kvinders bryster. Opstår i puberteten pga. kønshormonerne testosteron og østrogen.
*Tertiære kønskarakterer* er menneskelige opfindelser og opfattelser, altså hvis kvinder og mænd skal gå klædt og opføre sig på en specifik måde. Findes kun 'rigtigt' i niche kulturer som fx. Amish.

### Mænd

Mænds primære kønskarakterer, altså kønsorganer, er *penis* og *testikler*.

**Testikler+Bitestikler**
Testiklerne står for at producere det mandlige kønshormon testosteron og sædceller til befrugtning af kvindens æg.  Bag ved testiklerne findes bitestiklerne, hvor sædcellerne modnes og opbevares indtil sædafgang. De findes i en pung bag penis, og deres normale temperatur er 35 grader celsius (resten af kroppen er 37), da det er der, sædproduktion fungerer optimalt. Pungens muskler kan regulere temperaturen (homeostase) ved at trække sig sammen (kommer tættere på kroppens varme når det er koldt) eller slappe af (kommer væk fra kroppen når det er varmt). 


![[Pasted image 20230603093651.png]]

**Sædrør**
Testiklerne indeholder ca. 300 meter sædrør, hvor sædcellerne bliver produceret. Rundt om sædrørene findes der *stamceller* og *sertoliceller*. Mellem sædrørene findes *leydigceller*.

**Stamceller**
Stamceller er ikke-differentierede celler, der kan udvikle sig til specialiserede celler. I dette tilfælde en unipotent stamcelle, da den kun kan udvikle sig til 1 slags celle. De deler sig vha. meiose og danner sædceller med 23 kromosomer.

**Sertoliceller**
Celler fundet rundt om stammercellerne, der dem med næring og fungerer som barriere mellem blodkarene og stamcellerne. Producerer også et receptorprotein, der sammen med testosteron får stamcellerne til at danne sædceller.

**Leydigceller**
Specialiserede celler fundet mellem sædrørene, der producerer testosteron.

![[Pasted image 20230603093713.png]]

**Sædcelle**
Sædcellen består af tre dele: et hoved, et midterstykke og halen. *Hovedet* indeholder DNA fra faren med 22 autosomale kromosomer og 1 x eller y kromosom. Hovedet indeholder også enzymer for at trænge ind i æggecellen. *Midterstykket* indeholder mange mitokondrier, der laver respiration og forsyner sædcellen med energi til dens bevægelse. *Halen* styrer retning og hastighed ved bølgebevægelser. 

**Sædafgang**
Sædcellerne føres ud fra bitestiklerne og gennem sædlederen, hvor de blandes med *sædvæske* fra sædblæren. Den indeholder bl.a. fruktose, som bruges som energikilde. I blærehalskirtlen blandes sædcellerne endvidere med en *mælkeagtigt sekret*, der øger sædcellernes aktivitet og en *basisk væske*, der beskytter sædcellerne mod skedens sure miljø. Den endelige opløsning er kaldt sæd. *Sædceller+Sædvæske+Sekret+Basisk=Sæd*. En udløsning indeholder ~300 millioner sædceller, men det varierer.


**Penis og Erektion**
Ved ejakulation føres sæden genne urinrøret, der har lukket for urin med en muskel. Penis har svulmelegemer, der fyldes med blod under erektion, så den bliver stiv :). Penishovedet (glans) har mange nerveceller, og er for det meste beskyttet af forhuden, der trækkes tilbage under erektion. Erektionen er styret af nervesignaler fra hjernen, som fremmer dannelsen af signalstoffer i arterierne, der afslapper blodkarrene og leder mere blod til penis. Når penis ikke er erekt længere, skyldes det nedbrydelsen af signalstofferne.


### Kvinder

Kvinders primære kønskarakterer, altså *kønsorganer*, er *æggestokkene (ovarier)*, livmoderen og skeden.

**Æggestokkene**
Æggestokkene findes i hver side af *bækkenet* og står for at producere de kvindelige kønshormoner (østrogen og progesteron) og opbevare æggene. Æggene er allerede anlagt i fostertilstanden, så kvinder har et specifikt antal æg, der ikke kan "genopfyldes", i modsætning til mænd, der producerer sædceller fra puberteten til slutningen af livet.

**Ægceller**
Ægcellerne er store, ubevægelige celle. De er menneskets største celler og har en diameter på ~150 µm (sædcellens hoved er 4,5 x 3 x 1 µm). Ægcellen indeholder et næringsdepot i form af *æggeblommen*. De indeholder også en kerne med 22 autosomale kromosomer og et X kromosom. Yderst på ægcellen findes en hinde opbygget af kulhydrater og proteiner kaldt *zona pellucida*, som svarer til skallen på et fugleæg. Zona pellucida er omringet af *støtteceller (granulosa)*, der sørger for, at kun 1 (i de fleste tilfælde) sædcelle trænger igennem. 

![[Pasted image 20230603112757.png]]

**Follikel**
Ægceller ligger i hulrum kaldt follikler indtil ægløsningen. Hver måned begynder modningen af flere forskellige ægceller, men som regel modnes kun 1 ægcelle nok til, at den kan frigives fra æggestokken (at der sker ægløsning). 
Det frigjorte æg fanges af *æggeledertragten*, som derefter fører det videre til *æggelederen*.

**Æggeleder**
Findes lige efter *æggeledertragten* i hver side af bækkenet. Består af en slimhinde med små fimrehår, der sammen med peristaltiske bevægelser (muskler trækkes sammen i bølge, lige som i tarmen) transporterer ægcellen ned til livmoderen. Her vil ægcellen gå til grunde, hvis den ikke er blevet befrugtet. Befrugtningen sker allerede i starten af æggelederen, hvorefter ægcellen begynder at udvikle sig via mitose og til sidst sætte sig fast i livmodervæggens slimhinde.

**Livmoderen**
Livmoderen består af livmoderhulen, -munden og -væggen.

*Livmodervæggene* er væggene i livmoderhulen. De består af glat muskulatur til fødsler og menstruation samt er beklædt af en slimhinde (den samme, der skildes fra under menstruation). 
*Livmoderhulen* er hulrummet i midten af livmoderen.
*Livmodermunden/-halsen* -munden "munder ud" i -halsen, der leder til skeden.
![[Pasted image 20230603111848.png]]


**Skeden**
Skeden består af glat muskulatur (ligesom livmodervæggene) og leder ind til livmoderen. Den udleder glykogen (opbevaret glukose), som er en energikilde for mælkesyrebakterier i livmoderen. De omdanner derefter glykogen til mælkesyre og skaber et surt miljø i livmoderen, der beskytter mod infektioner og uvelkommende mirkoorganismer. Skedens slimhinde udskiller et smøremiddel gunder samleje. Skedens munding er omgivet af de indre og ydre kønslæber, der stopper uønsket indtrængning i skeden og urinrøret. Mellem de to findes klitoris, der er besat med nerveceller og svarer til mandens glans.

![[Pasted image 20230603105940.png]]

**Ægløsning**
Processen hvori det primære follikel bliver til ægløsning, det gule legeme og til sidst går til grunde. Flere forskellige follikler vokser, men kun et modnes. 

1. Primært follikel
2. Voksende follikel
3. Moden follikel
4. Ægløsning
5. Gult legeme
6. Gult legeme går til grunde

![[Pasted image 20230603111954.png]]


**Det Gule Legeme (DGL, Corpus Luteum)**
Kønshormonproducerende kirtel, der står for progesteron produktion og til dels østrogen produktion. Opstår af follikler efter ægløsning.



### Hormoner

Det hormonelle system, også kaldt det *endokrine system*, er et af to af kroppens *signalsystemer*, det andet værende nervesystemet. Hormoner er signalerings molekyler, der kan identificeres specifikt af *målcellers* receptorer og dermed fremmer eller hæmmer en specifik handling via *feedback loops*. De kan kaldes et mere specifikt signal end nervesystemets impulser. 

**Endokrine Celler (Hormonproducerende Celler)**
Det endokrine system består af hormonproducerende celler (*endokrine celler*), der ofte er samlet i væv og udgør de endokrine kirtler. Kirtlerne udskiller hormoner direkte til blodbanen, der transporterer hormoner fra endokrin cellen til målcellen.
![[csm_Hormoner_b8ad1f1143.png]]
###### *Kønshormoner*

Hormoner spiller også en stor i kønsudvikling og -dannelse, da de regulerer vækst, fødsel, graviditet. Processen starter i *hypothalamus*.

**Hypothalamus**
En del af mellemhjernen med mange funktioner. Ift. sexologi producerer den GnRH (Gonadotropin-releasing-hormone), som derefter sendes til hypofysen.

**Hypofysen**
En del af mellemhjernen, der producerer hormoner. Ift. sexologi producerer den FSH og LH.

**LH (Lutropin)** 
LH er produceret i hypofysen. Danner de forskellige kønshormoner.
*Mænd:* Fremmer testosteron produktion i leydigcellerne, hvilket fremmer sædcelle produktion.
*Kvinder:* DGL=corpus luteum, luteiniserende
1. Ægløsning og derefter udvikling af det gule legeme.
2. Produktion af progesteron i DGL.
3. Produktion af østrogen i follikelceller og DGL.

Receptorprotein og testosteron
![[Pasted image 20230603152348.png]]

**FSH (Follitropin)** 
FSH er produceret i hypofysen. Danner de forskellige gameter.
*Mænd:* Dannelse af sædceller i testiklerne. Sertolicelle receptorprotein, der bindes til tesosteron. Dette får stamceller til at danne flere sædceller.
*Kvinder:* Modning af follikler samt produktion af østrogen (Follikel-stimulerende)

**Testosteron**
*Mænd:* Udviklingen af de mandlige kønskarakterer. Øger sædcelle produktion og potens.
*Kvinder:* En smule fra binyrebarken. Vigtig for kønsdrift og -behåring.

**Østrogen**
*Kvinder:* Udvikling af kvindelige kønskarakterer. Stimulerer livmoderslimhindens vækst.
*Mænd:* Små mængder fra binyrebarken. Ingen synderlig funktion.

**Progesteron**
*Kvinder:* 
1. Øget slimproduktion i livmoderslimhinden.
2. Bevarer LMSH
3. Danner tyktflydende slim i skede og livmoderhals.
*Mænd:*
Intet.

**Basically**:
*Mænd:*
GnRH->LH/FSH->Testosteron/Receptorprotein

*Kvinder:*
GnRH->LH/FSH->Østrogen/Progesteron + Follikel/DGL vækst.


**Feedback Loops**
Regulering af hormondannelse, altså *homestase*, foregår via feedback loops. Denne feedback kan både være *negativ* (hæmmende) eller *positiv* (fremmende). Negativ feedback skruer lige så stille ned for produktionen, mens positiv feedback skaber et styrkende loop. Derfor er positiv feedback sjældnere. Negativ feedback kan her både virke på hypothalamus og hypofysen.

*Her sker positiv feedforward og negativ feedback:*
![[Pasted image 20230603134414.png]]


#### *Menstruationscyklus*

En menstruationscyklus varer 28 dage i alt.

*Dag 1-7* foregår selve menstruationen, altså hvor livmoderslimhinden afskilles og der blødes. Folliklen vokser også.
*Dag 8-13* er follikel/vækstfasen, hvor folliklerne vokser, livmoderslimhinden gendannes og østrogen stiger mod den negative feedback som resultat de voksende follikler.
*Dag 14* er ægløsningsdagen, hvor østrogen har nået sit toppunkt og laver et midlertidigt positivt feedback loop med hypothalamus. Dette leder til en kraftig produktion af GnRH, hvor både LH og FSH stiger. FSH stiger dog meget kort, da det er hæmmet af negativ feedback fra østrogenet. Den høje mængde LH udløser derefter ægløsningen, og progesteron produktionen stiger.
*Dag 15-28* er lutealfasen, hvor DGL tager over produktionen af kønshormoner, og LMSH stadig vokser i forberedelse på en fastsættelse af ægcellen. DGL producerer også inhibin, der hæmmer LH-produktionen. Hvis ægcellen ikke befrugtes, går den til grunde omkring dag 26-28 sammen med DGL, hvorved østrogen og progesteron niveauer falder og menstruationen udløses.

![[Pasted image 20230603160234.png]]

![[Pasted image 20230603160502.png]]


![[Pasted image 20230603153751.png]]






**Ægløsningstest**
I ægløsningstesten måles LH-niveauet. LH (lutropin) bliver produceret i hypofysen efter den har modtaget Gn-RH (gonadotropin) fra hypothalamus. For mænd bruges LH til at få leydigceller til at producere mere testosteron. I kvinder fremmer LH både produktionen af østrogen og progesteron, samt selve ægløsningen. Derfor kan det vurderes, hvorvidt kvinder snart får eller for nyligt har haft ægløsning ud fra, hvor meget LH, der findes i blodet (kig på graf). Dette gøres ved at måle LH-niveauet i en urin prøve. Testen er positiv, hvis LH-niveauet ligger over 25 IU/mL, dvs. at stregen, der viser LH-niveauet er stærkere end kontrolstregen. 



### Meiose


**Formålet af meiose**
Meiose, i modsætning til mitose, laver ikke kropsceller, men sperm- og ægceller *(gameter)*. Meiose er dog meget lignende mitose, da det har de samme faser. De sker bare to gange, så der ender med at være 4 celler. Derfor er slutresultatet en celle med kun 23 kromosomer, dvs. en haploid celle, da gameter skal kombinere deres eget DNA med deres partners (23+23=46). Altså cellen går fra diploid x1->haploid x4. Derfor kaldes meiose reduktions division.
*Mænd:* Foregår i testiklerne, hvor stamcellerne danner spermceller vha. meiose.
*Kvinder:* Foregår når ægceller skal skabes fra fødslen. 

1x DNA replikation
2x Celle division

###### ***IPMAT***

**Interfase**
Inter står for "mellem", atlså mellem de mitotiske cyklusser.
G1 (mRNA Syntese+Protein Syntese)
**S** (DNA Syntese/Replikation)
	Dvs. der nu er 46 x-kromosomer (muligvis 45x+1y). Altså 92 kromatider. Så 46 kromosomer -> 23 kromosomer -> 23 kromosomer. 92 kromatider -> 46 kromatider -> 23 kromatider. 
G2 (Protein Syntese)


**Centromer:** Centrummet af en kromosom. Måden man tæller antal kromosomer.


**Kromatid:** Halvdelen af en x/y-kromosom.


**Histone:** Protein kromosomer vikles om.


**Profase**
Pro står for før.
1. DNA kondenserer fra nuddel-form til x/y-kromosomer.
2. Kromosomer danner homologiske par (alleler)
3. Rekombination af alleler, genetisk variation
4. Tentråde formes fra centrioler 
5. Nukleus forsvinder.
**II:** Ikke så spændende. Tentråde former. Slut.


**Metafase**
1. Kromosompar mødes på cellens ækvator i to linjer ||
2. Centrioler rækker tentråde ud efter kromosomer
**II:** I stedet for to linjer findes kun 1 linje, da de ikke er i homologiske par længere.

**Anafase**
Kromosomerne bliver trukket til højre og venstre poler af tentrådene. Halvdelen til højre, halvdelen til venstre (en fra hvert par).
**II:** Kromosomer splites i kromatider. 1 søster kromatid til hver side.

**Telofase**
1. To nuklei dannes, og cellen begynder at deles i 2.
Derefter sker cytokinese, der splitter cellen helt i 2 (ikke del af telofasen). 
Der findes nu to diploid celler med andre kromosomer end deres forælder celle. 
**II:** Det samme som Telofase I bare med 2 celler. 

Og så sker det hele igen! (næsten)

Derfor er hver celle, der kommer ud af meiose anderledes fra de andre samt forælder cellen. Vi er genetisk unikke :)!